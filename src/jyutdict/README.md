---
sidebar: auto
---

# 泛粵典

本文係「泛粵典 1.0」嘅介紹。

泛粵典 1.0 網址：[jyutdict.org](https://jyutdict.org/)

## 1. 綜述

目前（2019 年），泛粵典旨在收集現時各地讀音、歷史韻書地位及擬音，同時提供咗啲基本查詢功能，包括查字、查音。未來再繼續加入查韻（按音韻地位檢索）及查詞等功能同埋更多字表。

網絡諸多面向公眾嘅粵語查詢網站大多數都係 「查廣州音嘅網站」，然而粵語唔凈只有廣州話，我哋希望可以對各方言一視同仁，而家就係順住信息化嘅東風，將呢啲資料匯總，嘗試做成面向兼顧（有一定基礎嘅）大眾以及有參考需求嘅音韻愛好者嘅風格。

相比小學堂，此處各地字表、韻書數據都係由嶺南粵音群內各地學者提供（詳見本文底部名單），由此地方音基本上都係佢哋經過自我審查、去除猩化讀音後嘅當地音。可能有少數字會被手動高舉化，但總體上都仲係可以反映當地原本嘅讀音情況。

爲咗方便對比，字頭下低跗注咗《廣韻》地位信息以及古韻羅馬字，其表示方法同「漢字古今中外讀音查詢」app。

地方音表格第三、四列分別係[擴展粵拼（J++）](/j++/)以及 IPA 記音，第五列係備註，通常係對破音字嘅例詞或說明。

查音只支持[擴展粵拼（J++）](/j++/)，支持模糊檢索，使用“%”可代表聲母、韻腹或韻尾，調號可以省略代表「聲調不敏感」。

## 2. 泛粵字表

泛粵字表收錄泛粵粵語中相較普通話更有「粵語特色」嘅字，並使用[擴展粵拼（J++）](/j++/)記錄該字喺各點中嘅讀音。截至 2019 年 7 月末合計收錄 2500+ 條。

雖然字表釋義可能兼顧唔到多地用法，各地嘅記錄亦都可能受限於編者知識而未夠精準，但起碼可以將呢啲特色字不分地位噉數位化記錄保存，同時可大致確定某字某義嘅使用範圍。反之，各地字音亦都可以提供畀字頭更精細嘅音韻地位信息。

其中，第 A 列係「錔字」。**「錔字」唔代表本字或正字，而只係基於音、義來揀出嘅相對合理嘅字，因此既不過分追求本字，不抵制使用口字旁俗字，亦不強求作爲日常打字使用**。

第 C 列係「泛粵綜合音」，即係融合各方言點最高舉處而成嘅人工音系。**目前使開以下啲奇離法則：**

> **聲母：**
>
> z c s / zh ch sh：分韻精照（精 i 相容師韻 ii，故唔再標）
>
> j / nj：分韻日母
>
> **韻母：**
>
> aa / ae / e / i：ae 儘量表示二等，視乎順德等埞有冇高化；e 陰聲韻儘量表示蟹同埋支白，i / e 陽（入）聲韻見後
>
> o / oe：oe 除咗音系表示果三合之外，亦表示果開白讀，視乎具體文白
>
> ui / ooi / yi / yu：分韻魁（ui）雖（ooi）諸（yu）韻，切要裂化精組遇（yi）視乎各埞有冇裂化
>
> im in ing / em en eng：三四等文白，儘量照顧白讀，亦考慮各方音文白比例（入聲韻同理）
>
> ing / yng：梗曾三四等，視乎鬱林等埞有冇圓脣（入聲韻同理）
>
> ong / owng：宕江，視乎鬱林等埞有冇圓脣（入聲韻同理）
>
> **聲調：**
>
> 入聲 4 / 6：上下陽入，視乎元音長短，主要參照鬱林

## 3. 資料來源以及鳴謝

（均不分先後，帶@號爲知乎名稱）

### 3.1 字表來源

江門：[@Kwingiem Chan](https://www.zhihu.com/people/reseted1608208839617)

廣州：[@以成](https://www.zhihu.com/people/huang-jun-xin-74)

梧州、蒼梧及分韻英華兼原甲方：[@大渡河飞过海](https://www.zhihu.com/people/da-du-he-fei-guo-hai)

茂名：潘少、[@Aleko Lau](https://www.zhihu.com/people/lau-alex)、常ならむ

貴港：[@貴糖菠蘿](https://www.zhihu.com/people/teng-teng-64-96) 以及《貴港話同音字彙》（黃格凡）

鬱林：[@暾明](https://www.zhihu.com/people/tun-ming-89)

北海：[@Sin Yeung](https://www.zhihu.com/people/xian-yang-61)

南寧、廉州、南寧平話：《廣西通志·漢語方言志》+ 互聯網 + [@Sin Yeung](https://www.zhihu.com/people/xian-yang-61) 審查並校對

欽州：[@Jzit](https://www.zhihu.com/people/lai-joengzit)

防城：[@晴海喵鱼子](https://www.zhihu.com/people/recif-poisson)

中古音（廣韻）：[@王赟 Maigo](https://www.zhihu.com/people/maigo)《漢語古今中外讀音查詢》入邊 poem 嘅《廣韻字音表》

簡繁異轉換字表來自 [OpenCC](https://github.com/BYVoid/OpenCC)

### 3.2 技術支援鳴謝

指南 [@Zenam](https://www.zhihu.com/people/zenam) 等人嘅共同開發

平姐 等人嘅设计协助

嶺南 IT 組（又稱泛粵典編委會 IT 組，JyutdictEB-IT）嘅技術支援：小木、William、[@Aleko Lau](https://www.zhihu.com/people/lau-alex)、行者等人

泛粵典編委會（JyutdictEB）嘅內測

嶺南粵音提供嘅吹水平臺

## 4. 聯繫

泛粵大典反饋 Q 群：837607356

個人 QQ：526438991